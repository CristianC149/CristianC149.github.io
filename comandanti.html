<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Home</title>
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Open+Sans:wght@300..800&display=swap" rel="stylesheet">
<link rel="stylesheet" href="style.css">
<link rel="stylesheet" href="stil-comandanti.css">
<script>
        /* Pentru bara navigatie */
        var prevScrollpos = window.pageYOffset;
    window.onscroll = function() {
    var currentScrollPos = window.pageYOffset;
      if (prevScrollpos > currentScrollPos) {
        document.getElementById("nav").style.top = "0";
      } else {
        document.getElementById("nav").style.top = "-100px";
      }
      prevScrollpos = currentScrollPos;
    }
</script>
</head>
<body>
    <nav id="nav">
        <ul class="menu">
            <li><a href=index.html accesskey="q" ><img id="home" src="Resurse/home.png"></a></li>
            <li><a href="cauzele.html" accesskey="1" >Cauzele</a>
            </li>
            <li><a href="batalii.html" accesskey="2">Desfășurarea</a>
                <ul>             
                    <li><a href="batalii.html#batalii">Bătălii</a></li>
                    <li><a href="comandanti.html">Comandanți</a></li>
       
                </ul>

            </li>
            <li><a href="finala.html" accesskey="3" >Congresul</a>
                <ul>                 
                    <li><a href="finala.html#tratative">Tratativele de pace si consecințele</a></li>
                    <li><a href="finala.html#galerie">Galerie imagini</a></li>                </ul>
            </li>
            <li><a href="caracteristici.html" accesskey="4" >Inovații </a>
            <ul>
                <li><a href="mediatizarea.html">Mediatizarea</a>
                    
                </li>            
            </ul>
            </li>
    
                <li><a  href="facts.html" accesskey="5" >Știați că?</a></li>
            <li><a href="activitati.html" accesskey="6" >Activități de învățare</a>
                <ul>
                    <li><a href="activitati.html#harta">Hartă interactivă</a></li>
                    <li><a href="activitati.html#quiz">Ce am reținut?</a></li>
                </ul>
            </li>
            <li><a href="despre.html">Despre</a>
                <ul id="Despre">
                    <li><a href="despre.html#res">Resurse</a></li>
                    <li><a href="despre.html#contact">Contact</a></li>
                </ul>
            </li>
            
        </ul>
    </nav>
    <div class="com">
    <img src="Resurse/comandanti/image1.png">
    <div class="info"><h1>Alexandr Sergheevici Menșikov</h1> 
    <p>Prințul Alexandr Sergheevici Menșikov (Prinț al Finlandei, titlu creat pentru el, acesta fiind primul și singurul deținător), născut pe 26 august 1787, a fost un comandant militar, politician rus și membru al înaltei nobilimi.</p>      
    <p>A intrat în serviciul statului în 1809, fiind atașat al ambasadei de la Viena. I-a fost alături țarului pe timpul războaielor duse împotriva lui Napoleon Bonaparte. În 1817 a fost promovat în poziția de Șef (interimar) al Statului Major, iar în 1823 va urma să fie transferat ministerului de afaceri externe, urmând să se reîntoarcă în serviciul militar activ în 1824. </p>
<p>  Alexandr va urma să continue să ocupe funcții importante în administrația Imperiului Rus, cât și în armata acestuia, precum:</p>
<ul>
    <li>Șef al Statului Major al Marinei ( numit de Nicolae I )</li>
    <li>Membru al Consiliului de Stat ( 1830 )</li>
    <li>Guvernator General al Finlandei ( 1831-1855 )</li>
</ul>
<p>  În 1853, a fost trimis într-o misiune specială la Constantinopol și a fost numit comandant suprem al acțiunilor terestre și navale la începutul Războiului Crimeii. S-a remarcat în luptele de la Alma și Inkerman prin lipsa de talent militar și incompetență, urmând să fie înlocuit la comandă pe 15 februarie 1855 de Prințul Gorciakov. </p>
<p>  Între decembrie 1855 și aprilie 1856 a fost Guvernator General al Kronstadtului, după care s-a retras din viața publică activă. A murit pe 1 mai 1869 la Sankt Petersburg, capitala Imperiului Rus.</p>
</div>
    </div><hr>


    <div class="com">
        <div class="info"><h1>Prințul Gorceakov</h1> 
<p>Prințul Piotr Dimitrievici Gorceakov, născut pe 24 iunie 1790, a fost un general de artilerie al Armatei Ruse Imperiale, fiind și el la rândul său parte a nobilimii ruse.</p>
<ul>
    <li>A luptat în războiul Ruso-Turc din 1806-1812 și a luptat împotriva Franței în anii 1813 și 1814.</li>
	<lI>A fost înaintat la gradul de general-maior după înfrângerea unei insurecții în zona Caucazului.</lI>
    <li>A luptat împotriva otomanilor în 1828 și 1829 sub comanda Prințului Peter Wittgenstein și a fost semnatar al Tratatului de Pace de la Adrianopol (Edirne).</li>
</ul>
<p>Devenit politician, a luat o pauză de la serviciul militar activ, începând un nou capitol ca guvernator al Siberiei de Est, urmând să se pensioneze în 1851.</p>
<p>La începutul Războiului Crimeii, și-a oferit serviciul Țarului Nicolae al II-lea și a condus Armata Imperială în luptele de la Alma și Inkerman.</p>
<p>S-a retras din nou in 1855 si a murit la Moscova pe 18 martie 1868.</p>
</div><img src="Resurse/comandanti/image2.png">
        </div><hr>

        <div class="com">
            <img src="Resurse/comandanti/image3.png">
            <div class="info"><h1>Lord Cardigan</h1> 
<P>Generalul-locotenent James Thomas Brudenell, cunoscut sub numele Lord Cardigan și născut pe 16 octombrie 1797 în Hambleden, a fost comandantul Cavaleriei Ușoare a Imperiului Britanic, conducând-o în Bătălia de la Balaclava. Cariera sa politică și militară a fost marcată de aroganță și extravaganță. De-a lungul progresiei sale în armată au fost observate multe episoade de gravă incompetenta, dar și de compasiune față de cei aflați în subordinea sa, precum și de neînfricare.</P>
<p>Pe 16 martie 1832 a achiziționat comanda regimentului al 15-lea de husari ai Regelui la un preț de 35.000 de lire (peste 4.000.000 de lire astăzi). Schimbările în parlament, mai ales introducerea noilor reforme, au întârziat până în mai procesul său de a prelua comanda asupra trupelor. Faptul că mulți dintre ofițerii pe care îi avea în comandă erau veterani a iscat controverse, unii dintre ei fiind veterani ai Bătăliei de la Waterloo.  </p>
<P>Ajuns acasă, a început să își laude curajoasele atacuri care au terifiat inamicul, menționând că, pentru a trăi momentul, a conviețuit cu soldații în corturi. Biograful său, Saul David, spune: „O relatare mai înșelătoare despre propriile acțiuni nu ar fi putut să fie oferită”. A avut parte de câteva luni de glorie până când adevarul despre campania sa a ieșit la iveală. </P>
<p>S-a pensionat în 1866 și a continuat să își petreacă timpul organizând curse de cai și mergând la vanatoare. A murit pe 28 martie 1868 din cauza unui accident de echitație din ziua precedenta.</p>
</div>
            </div><hr>


            <div class="com">
                <div class="info"><h1>Lord Raglan</h1> 
<p>Mareșalul FitzRoy James Henry Somerset, 1st Baron Raglan GCB (Ordinul Bath), PC (Membru al Consiliului Privat), cunoscut și sub numele de Lord FitzRoy Somerset sau Lord Raglan, s-a născut pe 30 septembrie 1788 în Badminton.</p>
<p>Somerset a primit gradul temporal de general pe 21 februarie 1854, devenind comandant al trupelor engleze trimise în Crimeea. Principalul său obiectiv era acela de a apăra Constantinopolul, dar Ducele de Newcastle, Secretarul Statului Major, i-a ordonat să asedieze Sevastopolul.</p>
<p>Mulți critici se folosesc de faptul că Lord Raglan de multe ori se referea la inamici spunându-le „francezi” pentru a justifica că acesta nu era capabil de o funcție atât de înaltă. Situația devine mai bizară când luăm în calcul faptul că relațiile între francezi și englezi erau bune, dar mai ales că Somerset era vorbitor fluent de franceză.</p>
<p>În Bătălia de la Balaclava din octombrie 1854, Lord Raglan a ordonat un atac de cavalerie pentru a opri avansul rus, ordinul fiind transmis Căpitanului Louis Nolan, care l-a comunicat greșit către Lordul Cardigan. Aceasta a rezultat într-un atac catastrofic, soldat cu aproximativ 110 morți și aproximativ 161 de răniți dintr-un efectiv de aproximativ 670 de soldați. </p>
<p>Acestuia i-au fost atribuite, de presa, suferințele soldaților englezi, cărora le lipsea hrana suficientă și îmbrăcămintea, deși acestea trebuiau asigurate de autoritățile de acasă. </p>
<p>Anxietatea acestuia creștea pe zi ce trece, urmând să moară pe 28 iunie 1855, suferind de dizenterie și depresie. Inima sa a fost îngropată în grădina sediului său din Sevastopol, iar corpul său a fost îngropat în orașul său de baștină.</p>
                </div><img src="Resurse/comandanti/image4.png">
                </div><hr>



                <div class="com">
                    <img src="Resurse/comandanti/image5.png">
                    <div class="info"><h1>François Certain de Canrobert</h1> 
                        <p>François Marcellin Certain de Canrobert, născut pe 27 iunie 1809, inițial François Certain Canrobert, a fost un mareșal francez, ferm suporter al lui Napoleon al III-lea și al regimului său, unul dintre figurile centrale ale partidului Bonapartist și senator în perioada 1876-1894.
                            Cariera sa a început pe 19 noiembrie 1826, când s-a înrolat în Școala Specială Militară Saint-Cyr, absolvind cu gradul de sublocotenent. A servit până în 1840, fiind promovat pe 20 ianuarie 1832 la gradul de locotenent.
                            </p>   A participat în Cucerirea Algeriei, Al Doilea Război Italian de Independență și Războiul Franco-Prusac. 
                            Având gradul de General de Divizie (echivalent al generalului-maior în armata română), a participat în Războiul Crimeii, fiind locțiitorul Mareșalului Saint-Arnaud. A luat parte în acțiunile din Cadrilater, Bătălia de la Alma (20 septembrie 1854), în care a fost rănit. A devenit Mare Ofițer al Legiunii de Onoare Franceze pe 1 octombrie. A fost prezent și la Bătălia de la Balaclava (25 octombrie 1854) și la Bătălia de la Inkerman (5 noiembrie 1854), fiind rănit în cea din urmă, urmând să fie decorat cu Marea Cruce a Legiunii de Onoare Franceze și cu Médaille militaire.
                          </p>        
                        <p>Disputele sale cu Mareșalul englez Lord Raglan l-au împins să cedeze comanda diviziei sale, urmând ca generalul Aimable Pélissier să preia comanda asupra trupelor sale pe 18 mai 1855. Pe 18 martie 1856 a fost elevat la Mareșal al Franței, urmând să moară în casa sa parisiană pe 28 ianuarie 1895.   </p>                      
                </div>
                    </div><hr>


                    <div class="com">
                        <div class="info"><h1>Arnold Jacques de Saint-Arnaud</h1> 
<p>Arnaud Jacques Leroy de Saint-Arnaud, născut pe 20 august 1798, a fost un general francez care a obținut titlul onorific de Mareșal al Franței. A intrat în armată în 1817 cu gradul de soldat, servind pentru 10 ani fără a fi majorat în grad, urmând ca în 1827 să își depună demisia pentru a duce o viață de aventură, întorcându-se la vârsta de 30 de ani cu gradul de sublocotenent, fiind sub comanda Generalului Bugeaud. Datoriile și scandalurile din viața personală l-au forțat să plece în Algeria în Legiunea Străină Franceză. Datorită talentului său militar a ajuns General-maior în doar 12 ani.</p>                        
<p>Pe 2 decembrie 1851 l-a ajutat pe Louis Napoleon (Napoleon al III-lea) în lovitura sa de stat, primind funcția de Ministru de Război. Ulterior a fost majorat la gradul de Mareșal al Franței și a devenit un senator. Și-a păstrat titlul de Ministru al Războiului până în 1854, când a plecat pentru a servi în Războiul Crimeii.</p>                           
<p>Pe 29 septembrie 1854 a murit din cauza cancerului la stomac, la doar 9 zile după ce a comandat trupele în Bătălia de la Alma. După moartea sa, a fost considerat un erou de către populație și armată, dar scriitorul Victor Hugo a scris despre atrocitățile sale în poemul său intitulat „Saint Arnaud”, în care critica comportamentele sale violente și acțiunile controversate:</p>                           
<ul>
    <lI>Masacrele orchestrate de el imediat dupa lovitura de stat</lI>
    <lI>Uciderea prin sufocare intr-o peșteră a 500 de soldați arabi</lI>
    <li>Incendierea a 200 de sate in 1846</li>
</ul>
<p>Victor Hugo s-a referit la Arnaud ca "șacalul criminal".</p>
</div><img src="Resurse/comandanti/image6.png">
                        </div><hr>

                        <div class="com">
                            <img src="Resurse/comandanti/image7.png">
                            <div class="info"><h1>Omar Pașa</h1> 
<p>Omar Pașa (1806–1871) a fost un feldmareșal și guvernator otoman, născut în Imperiul Austriac într-o familie de creștini ortodocși sârbi. După ce a fost acuzat de delapidare ca soldat austriac, a fugit în Bosnia otomană, unde s-a convertit la islam și a intrat în armata otomană, avansând rapid în ranguri. A înăbușit mai multe revolte și a fost comandant principal în Războiul Crimeii, obținând victorii importante împotriva rușilor la Giurgiu, Oltenița, Cetate, Eupatoria, Sukhumi și Sevastopol. </p>
<p>Strateg și diplomat remarcabil, Omar Pașa a jucat un rol crucial în criza din 1853, traversând Dunărea și escaladând tensiunile ruso-otomane. Deși s-a încercat negocierea păcii, mai multe posibile tratate fiind gândite de Marea Britanie, Franța, Imperiul Habsburgic si Prusia, masacrul de la Sinop a distrus șansele de reconciliere, oferind englezilor și francezilor mult așteptatul motiv de război. </p>
</div>
                            </div><hr>
